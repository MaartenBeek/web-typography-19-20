# Closed Captions

Dit is de documentatie van mijn opdracht voor het vak Web Typografie van de Minor Visual Interface Design. De opdracht was om een fragment uit de film Blade Runner te voorzien van closed captions en visuele audio effecten die voor dove mensen goed te begrijpen zijn. Op deze manier kunnen doven de sfeer het fragment beter begrijpen. 

## Typografie

Ik heb ervoor gekozen om systeemfonts te gebruiken voor mijn opdracht. Ik vond dit een leuke uitdaging omdat je beperkt bent in je mogelijkheden, maar je geen extern font nodig hebt.

## Stem 1

Dit is de stem van de robot/machine. Ik heb voor deze stem gekozen om de monospace font-family te gebruiken, omdat je vaker bij robotachtige stemmen een mono lettertype ziet. Op deze manier wil ik herkenbaar maken voor de gebruiker dat er een robot aan het praten is. Ik heb de tekst voor deze stem een groen/blauwe kleur gegeven omdat ik dit goed vond passen  bij een robot stem, maar ook bij de vibe van de film.

Uit feedback en testen bleek dat het nog wel wat benadrukt mocht worden dat het de stem van een machine/robot is. Om dit te doen heb ik een glitch effect geprobeerd te verwerken in de tekst zodat het meer als een robot stem overkomt.

## Stem 2

Deze stem is van office K. Ik heb ervoor gekozen om hier een sans-serif font te gebruiken, omdat dit een heel algemeen bekend font is voor mensen. En je dit ook snel relateert aan een persoon/mens en je dit niet snel door de war haalt met een robotstem. De kleur van de tekst voor deze stem heb ik wit gemaakt, omdat deze stem het meest aan het woord is en dit dus ook prettig leest, omdat het zorgt voor contrast met de zwarte background.

## Stem 3

Dit is de stem van de man die "fuck off skinjob" zegt. Omdat hij dit fluisters, maar het wel heel agressief overkomt heb ik ervoor gekozen om het agressieve terug te brengen door een fel rode kleur te gebruiken, daarnaast heb ik de tekst een lage font-weight gegeven om het fluisteren terug te brengen. Ook is tekst in een lage kast letter gezet om aan te geven dat er niet geschreeuwd wordt. 

## Stem 4

Dit is een meer menselijke stem van de robot en dus heb ik ervoor gekoze om deze ook in sans-serif te zetten. Omdat het een vrij kalme stem is ten opzichte van Stem 1 heb ik de tekst een grijze kleur gegeven.

## Visuele effecten

Ik heb ervoor gekozen om te werken met subtiele animaties om ervoor te zorgen dat het fragment nog wel aangenaam is om naar te kijken. Vasilis wilde graag dat we over de top gingen en dit kwam soms in tweestrijd met wat de gebruiker wilde. Ik heb hierin geprobeerd een middenweg te vinden en ik denk dat het best aardig is gelukt.

### Alarmen

De alarmen heb ik aangeduid met een rode gloed aan de rond van het scherm. Rood uiteraard omdat dit een associatie naar boven brent met alarmen. Daarnaast heb ik de video-placeholder vergroot om de toonhoogte van het geluid aan te geven.

### Scanner

Voor de scanner heb ik letterlijk een scan balk over de video heen laten gaan. Na het geluid van de scanner hoor je een geluidje dat de scan "confirmed". Bij dit geluid heb ik een groene gloed aan de rand van het scherm gemaakt zodat je gevoel krijgt dat er iets confirmed is.

### Muziek

Voor de muziek heb ik voornamelijk gebruik gemaakt van filters. Dit in combinatie met inner-shadows die meebewegen met de sfeer van de muziek. 

### Closed captions

Omdat Marie aangaf dat ze de closed captions erg fijn vind omdat het voor haar anders moeilijker is om de visuele effecten te begrijpen heb ik deze er wel ingelaten. Ik heb ze wel een klein beetje geanimeerd zodat ze wel betrokken worden in de sfeer het fragment.

### Achtergronden

Uit naderhand testen bleek dat op sommige momenten het geluid wat visueler gemaakt mocht worden. Dit heb ik gedaan door achtergronden te gebruiken op bepaalde momenten in de video, op deze manier heb ik de sfeer geprobeerd te versterken. 

Ik heb daarnaast ook gif overlays gebruikt om de verschillende sferen van de scenes te visualiseren. Ik heb ervoor bewust voor gekozen om deze niet over de top te maken, maar geprobeerd om op het randje te balanceren van over de top en aangenaam om naar te kijken.